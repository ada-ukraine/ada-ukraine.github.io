# Про ada-ukraine.github.io

ada-ukraine.github.io - це інтерактивна навчальна платформа, призначена
для вивчення мов програмування Ада та SPARK. Завдяки курсам з практичними
завданнями та зрозумілими фрагментами коду ви матимете можливість побачити,
зрозуміти та поекспериментувати з можливостями мови.

## Про Ада/SPARK

Мова програмування Ада з самого початку була розроблена для використання
в системах, де безпека та надійність мають першочергове значення. Її набір
функцій і парадигми програмування, за задумом, дозволяють розробникам
програмного забезпечення розробляти програми більш ефективно і результативно.
Вона заохочує принцип «спочатку думай, а потім кодуй», що сприяє створенню
більш читабельного, надійного та зручного в обслуговуванні програмного
забезпечення.

Мова програмування SPARK є формально верифікованою підмножиною мови Ада,
яка дозволяє розробникам математично доводити коректність програми
за допомогою статичних засобів. Це досягається завдяки використанню
сильних сторін синтаксису мови Ада, усуваючи при цьому особливості мови,
які призводять до неоднозначності та недетермінованої поведінки.

Мова разом з інструментарієм верифікації та методологією проектування
забезпечує розробку та розгортання програмного забезпечення з низьким
рівнем дефектів для додатків з високим рівнем надійності.
